---
title: Дефинисање корисника
---
Ако нисте дефинисали кориснике и начин на који ће они користити вашу дигиталну колекцију у фази планирања (Поглавље 1), требало би да то урадите сада.

Први корак у планирању како се приступа вашој дигитализованој грађи је дефинисање публике која ће је користити. Разумевање потенцијалних корисника је кључно за обезбеђивање приступа дигиталним објектима културног наслеђа и ширењу иницијативе за њихово дигитално очување. Идентификовању корисничких група и њихових жеља морамо да приступимо темељно, фокусирајући се на њихове потребе и функционалност дигиталног репозиторијума.

Приступ за прикупљање информација везаних за кориснике може зависити од контекста организације. Неки од потенцијалних алата и опција укључују анализу тренутне употребе колекције, анкете, фокусне групе, интервјуе, случајеве употребе и анализу задатака. Неопходно је узети у обзир и постојеће и не-кориснике приликом спровођења анализе корисника. Иако је теже комуницирати са не-корисницима, разумевање њихових тренутних баријера за коришћење и идентификовање потенцијалних нових интересних сектора може бити драгоцено. Зато је разумевање потреба и понашања корисника основни аспект обезбеђивања дигиталног приступа објектима културног наслеђа и њиховог дугорочног чувања.
