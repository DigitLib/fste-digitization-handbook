---
title: Дефинисање платформе
---
Сада када сте идентификовали корисника и његове потребе, следећи корак је избор одговарајуће платформе за вашу грађу. То може бити ваша сопствена платформа, институционална или национална платформа. Као на пример Француска национална платформа French POP  <a href="https://www.culture.gouv.fr/en/Documentation-space/Bases-de-donnees/Fiches-bases-de-donnees/POP-the-open-heritage-platform" target="_blank">culture.gouv.fr</a> , или међународни дигитални репозиторијуми, као на пример Zenodo <a htrf="https://zenodo.org" target="_blank">zenodo.org</a>

НАПОМЕНА: По могућству, подаци требају бити стандардизовани чиме се олакшава управаљање подацима.

Постоји неколико питања која треба да поставите када бирате онлајн платформу, укључујући буџетске захтеве и текуће трошкове, да ли друге колекције користе платформу, да ли платформа приказује ваш садржај на начин који је привлачан вашим корисницима, да ли можете да прилагодите изглед, да ли платформа можда прати смернице за веб приступачност за особе са инвалидитетом и да ли је једноставна за коришћење корисницима и запосленим  у установи.

Остала важна разматрања укључују да ли вам платформа омогућава каталогизацију садржаја на мрежи, исправан приказ каталошких података, груписање садржаја у категорије како би корисницима олакшали претраживање и да ли платформа подржава приступ преко мобилног телефона.

Поред тога, требало би узети у обзир начин чувања података, како се праве резервне копије и на који начин се врши опоравак платформе услед насталих проблема, да ли је лако преузети целу колекцију као резервну копију или подржава складиштење на другом месту (удаљени приступ подацима), каква врста подршке је доступна на изабраној платформи, и да ли вам омогућава да пратите понашање корисника (прегледи, преузимања).
