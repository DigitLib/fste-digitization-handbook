---
title: Планирање пројекта
---
### Увод/објашњење корака

Да успешно дигитализујете, објавите и поделите део ваше колекције, препоручујемо да цео процес напишете у форми пројекта: задајте циљеве које желите да постигнете у одређеном временском периоду (мање од 1 године) и испланирајте неопходне ресурсе. Ако процените да вам је потребно више од годину дана да завршите пројекат, могли бисте да размислите о томе да га поделите на мање пројекте, због лакшег планирања и управљања. Идеално би било да се ваш пројекат уклопи у план дигитализације културног наслеђа ваше установе.

У овом кораку потребно је да одлучите шта желите да постигнете својим пројектом ("зашто"), који део колекције желите да дигитализујете ("шта") и испланирате неопходне кораке, узимајући у обзир своје ресурсе као што су људи и буџет, али и квалитет који желите да постигнете ("како").

Важни аспекти које треба узети у обзир од самог почетка, јесу ауторска права и лиценце материјала који ће се користити, као и њихово дугорочно складиштење, одржавање и приступ.

Следећи текст има за циљ да вам помогне у планирању пројекта обезбеђивањем неопходних објашњења, смерница и алата, потребних за процес дигитализације.

НАПОМЕНА: неки од коришћених термина су објашњени на крају овог поглавља.
