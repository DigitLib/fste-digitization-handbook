---
title: Одредити минимални потребни квалитет али тежити ка томе да се се искористи максимални који нам је доступан
---
Квалитет дигитализације културног наслеђа зависи од многих ствари, не само од прецизности скенирања и резолуције већ и од других кључних аспеката као што су одређивање времена настанка, количина прикупљених података и метаподатака за конкретни објекат, и да ли ће он испунити намену за коју је предвиђен. Потребно је истражити ниво прецизности и резолуцију скенирања која може да се постигне, колики би био трошак (у времену и новцу) као и врста опреме, софтвер и неопходне вештине. Одредите минимум квалитета који би задовољио кориснике ваше дигиталне колекције, начин на који ће да користе садржај, и да ли вам време и новац дозвољавају да идете преко тог минималног квалитета. Покушајте да досегнете највиши квалитет снимања/скенирања за што већи број објеката у оквиру расположивог буџета и времена којим располажете.

Оно што је данас скенирање/снимање високог квалитета у блиској будућности може постати само стандард, а висока прецизност и сирови подаци високе резолуције могу бити корисни у будућности за генерисање нових, бољих дигиталних презентација. Ово посебно важи за 3D моделе. Прикупите, генеришите и укључите што већу количину метаподатака и белешки током процеса рада. Уколико за послове ангажујете спољне сараднике, дефинишите од почетка захтеве по питању квалитета и које податке и у ком формату су дужни да испоруче. Имајте на уму да, колико год је висок квалитет дигитализације, дигитални објекат не може да замени оригинал.
