---
title: Разјасните аспекте ауторских права и планирајте отворен и што шири приступ
---
Идентификујте ауторска права која се примењују као и појединце и организације који су носиоци тих права, поразговараје са њима пре почетка дигитализације. Дефинишите које би било најпогодније ауторско право у складу са циљем због кога се дигитализација врши. Потребно је пратити и подстицати поштовање принципа и стандарда да оно што је у јавном власништву треба да остане у јавном власништву након дигитализације.
Обједините одредбе о лиценцирању и ауторским правима када описујете услове приступа и поновне употребе и унестие ове информације, о ауторским правима, у метаподатке. Запамтите да лични подаци могу бити у самом материјалу или у метаподацима. ГДПР прописи садрже изузетке који се односе на обраду у сврхе архивирања у јавном интересу, али ипак садрже ограничења обраде личних података живих људи.

Приликом ангажовања спољних сарадника, обезбедите да уговор захтева да се сва ауторска права, укључујући и метаподаци, пренесу на институцију која обавља дигитализацију или да се материјал објави као јавно доступан а не да носилац буде пружалац услуге. Од почетка планирајте како ће колекција бити доступна вашим крајњим корисницима. Омогућите широк јавни приступ, складиштење и дистрибуцију података преко отворених јавних платформи, као и преко сопствене инфрастуктуре.

Када се објављује на Европеани, отворене лиценце су препоручене; чиме се повећава квалитет рангирања и омогућује додатну видљивост вашим подацима! Прочитајте више о Европеаниним захтевима у одељку „Алати“ на крају овог поглавља. Уверите се да је садржај доступан у отвореним форматима, како би спречили забрану употребе формата или рестриктивну поновну употребу. Ако је могуће, укључите метаподатке као машински читљиве међусобно повезане податке, како бисте побољшали претраживањe. Прочитајте више о аспектима ауторских права и планирању отвореног и широког приступа у одељку „Алати“ на крају овог поглавља.

Имајте на уму да морате не само да креирате своју дигиталну колекцију, већ морате и да је документујете како бисте је учинили претраживом, приступачном, интероперабилном и поновно употребљивом. Дигиталну грађу треба описати тако да корисник може да открије карактеристике збирке, укључујући обим, формат, ограничење приступа и власништво. Препоручује се да метаподаци описују порекло збирке, односно историју грађе и њеног власништва, од открића или настанка до данас.

Унос неопходних метаподатака често захтева време, што је важно узети у обзир приликом планирања пројекта дигитализације.
