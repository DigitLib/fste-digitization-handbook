---
title: Разматрање вредности и потребе за дигитализацијом
---
### Зашто желите да дигитализујете и објавите део ваше колекције?

Дигитализација грађе је драгоцена из више разлога, неки од њих су: повећање видљивости широј шублици, омогућавање приступа колекцији додавањем грађе која није доступна посетиоцима (стара, ретка и осетљива грађа), конзервација, чување, репродукција, претрага, образовање, истраживање, креативно или туристичке коришћење.

Делећи своју дигитализовану грађу (колекције, историјске грађевине и археолошка налазишта) , привлачимо више посетилаца на веб сајт и у вашу библиотеку, музеј, итд.

Дигитализација помаже да скренете пажњу на своје колекције културног наслеђа и представите широм света. Она може да обезбеди виртуелни приступ историјској и јединственој грађи и наслеђу, осетљивој грађи која због своје природе не може да се излаже јавно а која може да се користити у научне сврхе или у сврху даљег објављивања и дељења. Поред тога, дигитализација може бити посебно корисна особама са инвалидитетом или посебним потребама, које можда немају физичке могућности и/или начин да посете вашу институцију ради истраживања.

Европеана (Европски заједнички простор података за културно наслеђе) обезбеђује (бесплатну) платформу за дељење ваше колекције не само у Европи већ и широм света. Европеана даје могућност претраге, прегледа и везе ка објектима у вашој дигиталној колекцији, с тим да  установе морају да обезбеде начин како ће објавити сопствене дигиталне колекције!

#### Додавање контекста и причање прича повезивањем са другим колекцијама дигиталног наслеђа
Дигитализација такође може да олакша повезивање са другим (дигитално) доступним колекцијама, документима, материјалима, локацијама и људима. Овим се ствара могућност за причање прича и додавање контекста вашим колекцијама. Еуропеана нуди могућност повезивања са другим колекцијама, објектима, архивским и аудио/визуелним материјалима и локацијама за креирање ангажованих прича и виртуелних посета.

#### Чување ваших колекција, грађе, места за будуће генерације
Дигитализација доприноси бољој заштити физичких простора и локација културног наслеђа омогућавањем виртуелних посета, истраживања и претраживања дигиталних објеката уместо физичких посета и директног контакта са грађом.

Дигитализација може сачувати ваше колекције или локације за будуће генерације у дигиталном облику, чак и ако физичке колекције буду подељене или поједини физички објекти буду изгубљени.

НАПОМЕНА: Планирајте дугорочно како да се дигитална колекција сачува и учини доступном у будућности.
