---
title: Планирање дугорочног чувања прикупљених података
---
Иако сте вашу дигиталну колекцију учинили доступном на мрежи или на неки други начин то не значи да сте колекцију архивирали или дугорочно сачували, чак ни када сте направили више резервних копија.

Важно је да од почетка планирате како ће изгледати дугорочно чување прикупљених података, укључујући све аспекте као што су формати, складиштење, будуће миграције и поновна употреба, текуће одржавање и одговарајући дугорочни трошкови.

Покушајте да сачувате што је више могуће података током процеса дигитализације укључујући и сирове (raw) податке, у зависности од величине складишта за податке које поседујете.

Изаберите складиште које може да прихвати долазне датотеке дигиталних података, да има неопходан простор за складиштење и да може да пружи услугу чувања података.

Користите, што је више могуће, употребу отворених формата датотека, софтвера и хардвера и размислите о чувању софтвера и било ког другог система који је потребан за отварање датотека.

Евидентирајте и ускладиштите све прикупљене метаподатке, укључујући податке о самом процесу дигитализације и све различите верзије генерисане у складу са типом употребе.

Направите систем за управљање подацима који означава све податке, како би се ти подаци лакше ускладиштили и претраживали.
