---
title: Проблем ауторских права
---
Први и најважнији корак у избору грађе је **ОГРАНИЧЕЊЕ АУТОРСКИМ ПРАВОМ**. То значи да одређен тип грађе има одређено трајање ауторских права.

Имајући у виду да државе имају своје законодавство **ПРОВЕРИТЕ КАКО ЈЕ ДЕФИНИСАНО ТРАЈАЊЕ ЗАШТИТЕ АУТОРСКИХ ПРАВА**. Најсигурнији начин је да користите грађу за дигитализацију која се налази у јавном власништву.

Шта значи јавно власништво?

То значи да је ограничење ауторских права законски завршено и да је материјал у јавном власништву. Србија, на пример, код књижевних аутора има ограничење ауторских права до 70 година од смрти аутора, након тога прелази у јавно власништво. Зато је веома важно да се информишете о биографији аутора чије дело желите да дигитализујете.

Ако ограничење ауторских права и даље постоји, најсигурнији начин је да потпишете уговор о одобрењу са носиоцем ауторских права (аутор или његова породица, издавач ...).
