---
title: Процес избора грађе
---
Образложење процеса може бити засновано на једном или више фактора, као што су:

- ваша установа ће можда желети да модернизује приступ и коришћење колекције;
- ваша установа ће можда желети да прошири приступ посебној грађи за коју очекујете да ће имати високу посећеност и даљу употребу;
- ваша установа ће можда желети да се позабави питањима очувања, посебно за аналогну или физичку грађу која показује знаке пропадања; или
- ваша установа ће можда желети да претвори аналогну гређу у дигиталне облике;
- ваша установа ће можда желети да конвертује дигиталне записе на аналогном изворном носачу у садашње стандардне формате.

У наставку су наведена нека разматрања о томе који део ваше колекције, грађе, зграде или локације, да дигитализујете.

#### Да ли је у опасности део ваше колекције, грађе, зграде или локације?
Фокусирајте се на оне делове ваше колекције/културног наслеђа који су угрожени или имају високу вредност даље употребе у дигитализованом облику.

НАПОМЕНА: Ово је један од приоритета Европске комисије.

#### Како би ваши циљани корисници користили садржај који сте дигитализовали?
Размислите о циљним групама корисника, како би они користили такав садржај који би сте дигитализовали. Различити случајеви (даље) употребе могу захтевати различиту опрему, стратегије дигитализације и различите минималне нивое квалитета.

Неки аспекти које можете узети у обзир су:
- Додата вредност: Дигитализација отвара нове могућности. Аутоматско препознавање текста или шаблона побољшава могућности претраживања. Повезивање ентитета повећава могућности истраживања. Нове технологије, као што је 3D, дају атрактивност и побољшавају употребу грађе.
- Јединственост: Да ли су предмети ретки или јединствени?
- Обим: Често је разумно, на пример, због истраживачке вредности грађе, дигитализовати збирке који се односе на одређену тему, а не појединачне објекте који нису ни на који начин међусобно повезани.
- Утицај: Колико дигитализација грађе повећава видљивост и значај установе? На који начин повећава могућност за добијање нових средстава за финансирање?

#### Коју врсту културног наслеђа планирате да дигитализујете?
Истражите карактеристике грађе коју бисте дигитализовали. Да ли су то документи, слике, аудио/видео грађа, објекти, зграде или структуре, локације?

#### Ко би требало да буде укључен?
Ако у вашој установи постоје особе или одељења која су стручна из области као што су комуникација, образовање, конзервација или закона о ауторским правима, укључите их у заједничку израду и праћење пројекта дигитализације. Ако вам недостају стручност и вештине, можете питати вашег националног агрегатрора за савет. Погледајте поглавље 3 "Дигитализација одабраних објеката или грађе". Такође можете прочитати одељак о томе како дигитализовати у поглављу 1 "Планирање пројекта".

Које колекције објеката или грађе су погодне за дигитализацију зависи од ресурса установе, као што је описано у поглављу 1. "Планирање пројекта".

Предлози за грађу коју би требало узети у разматрање за дигитализацију:
- текстуални записи (нпр. рукописи, преписка, извештаји, мапе, итд.)
- визуелни записи (нпр. фотографски отисци, слајдови, 35 мм негативни филмови, негативи стаклене плоче, итд.)
- аудио објекти (нпр, касете, 1/4 "аналогне траке, итд)
- покретне слике (8mm, 16mm или 35mm)
- оригинални дигитални записи у аналогним изворним носачима (нпр. дискете, компакт дискови, итд.)
- физички објекти као што су музејски предмети, историјске грађевине, археолошка налазишта (дигитализована или у 2D сликама или 3D моделима)

За више информација идите на <a href="https://unesdoc.unesco.org/ark:/48223/pf0000244280_srp" target="_blank">unesdoc.unesco.org/ark:/48223/pf0000244280</a>, текст је доступан и на српском језику.
