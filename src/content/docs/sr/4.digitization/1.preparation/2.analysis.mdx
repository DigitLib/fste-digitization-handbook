---
title: Анализа
---
#### Анализа изабране грађе је једноставно провера квалитета и општег стања грађе.

У процесу припреме, важно је утврдити у каквом се стању налази изабрана грађа. Утврђивањем стања грађе одређује се начин руковања током снимања/скенирања.

У наставку се налази листа најчешћих проблема на које можете наићи приликом провера квалитета грађе и шта је потребно проверити:

##### Књиге:
- да ли су све стране ту;
- да ли је подвлачено испод текста и писано на маргинама;
- да ли су све странице повезане и да ли неке од њих испадају.

##### Бележнице, свеске и блокови за скицирање:
- да ли имају све стране;
- да ли су стране повезане, обратити пажњу да не испадну приликом листања.

##### Рукописи и документи:

- да ли имају све стране;
- да ли имају додатне садржаје;
- какав је физички изглед грађе, да ли постоје оштећења;
- да ли недостају делови.


##### Фотографије, разгледнице и дописне карте:

- да ли постоје огреботине или нека друга оштећења;
- да ли недостају делови;
- да ли фотографије имају текстуални опис на полеђини;
- да ли разгледнице и дописне карте имају писани садржај и/или поштанске марке на полеђини.


##### Слајдови и негативи:

- да ли постоје огреботине или нека друга оштећења;
- да ли недостају делови;
- да ли је негатив статична или покретна трака;


##### Слике и скулптуре:

- физичка оштећења.


##### Аудио и видео касете:

- да ли је касета сломљена;
- да ли је трака у касети покретна;
- да ли механизам ради.


##### Аудио и видео траке:

- да ли је трака покретна;
- да ли има физичких оштећења.


##### Плоче (LP, SP), CD, DVD:

- да ли постоје огреботине;
- да ли су сломљене;
- да ли недостају делови.
