---
title: Камера-фотоапарат
---

### Увод
Дигитални фотоапарати су стандард већ годинама. Технологија је у сталном развоју, што значи да временом модели постају јефтинији за квалитет који пружају. Препоручени тип фотоапарата је DSLR са изменљивим објективима. На тржишту постоје DSLR сетови са објективима који се могу набавити за пристојну цену. Шта је DSLR? DSLR је скраћеница за „Digital Single Lens Reflex“. Ова фраза би значила да је у питању дигитална камера која користи систем огледала које рефлектује светлост од објектива до оптичког уређаја, односно да померањем огледала за време експозиције, пропусти светлост директно на сензор. Што значи да можете да користите и старије објективе. Више о DSLR камерама можете сазнати у пристојном чланку на Википедији. <a href="https://en.wikipedia.org/wiki/Digital_single-lens_reflex_camera" target="_blank">ЛИНК</a>.

### Употреба
Прво и најважније, користите фотоапарат са постољем јер ће вам то омогућити бољу стабилност и олакшати рад. Снимање фотографије може се обавити директно са фотоапарата притиском на дугме окидача, помоћу даљинског жичног или бежичног прекидача (уколико ваш фотапарат подржава ову опцију) или помоћу USB везе за руковање камером на рачунару.

Препорука је да не додирујете камеру док фотографишете како би избегли потресе и самим тим погоршали квалитет слике.

There are FLOSS softwares that can be used for this purpose.

За Linux дистрибуције користите програм по имену Entangle. Он је доступан за већину Linux дистрибуција или можете користити flatpak са следећом командом “flatpak install org.entangle_photo.Manager”. Списак подржаних фотоапарата је доступна на овом <a href="http://www.gphoto.org/doc/remote" target="_blank">линку.</a>

Ако користите Windows, најбоље резултате ћете постићи са програмом DigiCamControl једноставним повезивањем фотоапарата и рачунара преко USB порта. Списак подржаних камера можете погледати на овом <a href="https://digicamcontrol.com/cameras" target="_blank">линку</a>. а софтвер можете преузети преко <a href="https://digicamcontrol.com/download" target="_blank">линка</a>.

Дигитални фотоапарат може се користити и у следећим случајевима:

#### Фотографисање великих формата:
- документи већих димензија од радне површине скенера;
- мапе;
- планови;
- уметничке слике;
- постери
- …

#### Фотографисање физичких објеката:
- археолошка налазишта;
- објекати који су проглашени културним добром (куће, зграде, паркови…)
- споменици;
- намештај;
- …

#### 3Д
Креирање дигиталних 3Д објеката је мало специфичнија тема, за њихово стварање се користи наменски софтвер. Физички објекат се, углавном, снима камером (фотограметрија) или ласерским скенером.

Фотограметрија је процес снимања великог броја фотографија неког објекта из различитих углова који се касније спајају одговарајућим софтвером за креирање 3Д модела.Стандардни дигитални фотоапарат се користити у комбинацији са специфичним софтвером који може да детектује места на којима се преклапају фотографије и који на основу тих преклапања креира 3Д реконструкцију фотографисаног објекта.

3Д скенери могу бити засновани на неколико различитих технологија, од којих свака има своја ограничења, предности и трошкове. На то који ћемо модел скенера изабрати велики утицај има и врста објекта који скенирамо. На пример, оптичка технологија може наићи на многе потешкоће са тамним, сјајним, рефлектујућим или транспарентним објектима. (Извор:  <a href="https://en.wikipedia.org/wiki/3D_scanning" target="_blank">en.wikipedia.org/wiki/3D_scanning</a> ). Ручни 3Д ласерски скенери који се користе за мање објекте, тренутно, нуде добар квалитет за релативно ниску цену.

Фајлови (базирани на .ASCII коду ) са координатама тачака, добри су за чување јер се могу отворити у било ком уређивачу текста.
Уобичајени формати фајлова као што су glTF, X3D, STL, OBJ, DAE, PLY, WRL, DICOM и IFC су погодни за чување и приступ.

#### Видео
Са дигиталним DSLR фотоапаратима могуће је снимати видео садржај високе резолуције али морате имати на уму да је дужина трајања видео снимка ограничена на максималних 20 минута по снимку с тим да нисте ограничени бројем снимака које можете направити.

### Процес
У зависности од окружења, врсте грађе, локације, као и типа дигиталног објекта (да ли је у питању само фотографија или 3Д модел) разликоваће се начин снимања објекта.

За рад са камером-фотоапаратом, светлосни услови су важни. За квалитетну фотографију портребно је добро осветљење.

Снимање у затвореном зависи од осветљења у вашем простору, да ли су то LED или класичне сијалице, прозори... Најважније је да сенке не падају на објекат који фотографишете/снимате и да имате довољно светла како би се добила добра слика. За контролу светла приликом снимања могу се користити и специјални фото светлосни уређаји, названи softbox. Тестирајте и изаберите најбоље осветљење за прављење фотографија.

Снимање на отвореном доста зависи од природних светлосних услова тако да ће у појединим ситуацијама бити неопходно да сачекате прави тренутак како бисте направили фотографију/видео.

### Велики формати

Приликом снимања великих формата камером, поставите материјал на стабилну површину са добрим осветљењем. Тестирајте различите удаљености да бисте добили најоштрију фотографију. Прегледајте фотографију и проверите да ли је већи део оштар.
