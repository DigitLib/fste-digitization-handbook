---
title: Снимање видео записа
---
### Увод
У овом делу обрађујемо најчешће формате, 8 mm, Super 8 mm, VHS, Video8, miniDV, miniCD, CD и DVD који се могу наћи у кућним колекцијама и у депоима установа културе. Ови формати не захтевају скупу опрему. Последњих година постоји много решења која се могу користити за конверзију видео записа а која не коштају много попут адаптера и каблова. Ранијих година за ову сврху је била потребна посебна, скупа, видео картица.

Као у делу о аудио снимању, сви формати имају одговарајући уређај за репродукцију снимка:

- уређај за дигитализацију 8 mm, Super 8 mm снимака
- VHS плејер или камера
- Video8 плејер или видео камера
- miniDV плејер или камера
- miniCD, CD и DVD се могу репродуковати на рачунарском DVD читачу

Главни проблем приликом дигитализације може бити проналажење функционалног видео плејера или камере. Уређај за дигитализацију 8 mm, Super 8 mm снимака је релативно нов уређај који не кошта много.

### Употреба
За многе од наведених плејера или камера доступан је само RCA излаз, постоје три излаза обојена жутом (видео сигнал), црвеном и белом (аудио стерео сигнал). Неки новији модели могу имати HDMI (мини верзија) излаз.

Ако видео плејер или камера имају S-VHS излаз, препорука је да се користи он уместо RCA излаза због тога што ће тај видео сигнал бити бољег квалитета. Из истог разлога, препоручује се коришћење S-VHS снимача и за дигитализацију стандардних VHS касета, ако за то постоје могућности.

За RCA излазе постоје доступни кабловски адаптери на HDMI.

Сви HDMI улази могу се повезати помоћу адаптера HDMI на USB.

Већина данашњих CPU (рачунарски процесор) модела имају интегрисане графичке чипове, који се могу користити за уређивање видео материјала, али ако буџет дозвољава, препоручује се набавка наменске графичке картице за брже уређивање и рендеринг.

Слично као и код снимања звука, време снимање видео садржаја забележеног на траци је 1:1 и траје исто као и дужина видео снимка.

Још један бесплатни софтвер отвореног кода који се у овом случају користи за снимање видеа је OBS (Open Broadcast Software). OBS представља једноставно решење за снимање и пренос видеа уживо (live streaming). Поред преноса видеа уживо његова главна употреба је и снимање туторијала користећи различите изворе попут радне површине, прозора апликација, игара, камера…) Такође се може користити и за снимање записа са HDMI адаптера. Све што је потребно је да изаберете уређај са снимање видео записа, одаберете резолуцију и притиснете дугме за снимање. Краткo видео упутство за употребу OBS софтвера у Windows-у можете пронаћи овде: <a href="https://www.youtube.com/watch?v=gKkeIbV9fmo" target="_blank">ВИДЕО</a>

### Процес
* Припремите грађу;
* На уређајима (VHS плејер, Video8 и miniDV камера или плејер) проверите који су видео излази (најчешће RCA жута, црвена и бела, HDMI или mini HDMI) и повежите их одговарајућим каблом или адаптером на HDMI кабл;
* Други део HDMI кабла убодите у HDMI порт или HDMI to USB адаптер;
* На рачунару покрените програм за снимање и притисните дугме за снимање;
* Пустите видео снимак са уређаја за репродукцију;
* Снимајте фајл у mp4 формату са препорученим резолуцијама за следеће видео носаче: за VHS користите 640x480 или 720x480, за Video8 480x400, за miniDV препорука је 720p.
* MiniDV камера (или Digital8 камера) може бити повезана са рачунаром помоћу Firewire (или iLink) кабла, тако се сигнал директно дигитално преноси у оригиналном формату без губитка.

### Најчешћи проблеми
Снимање видео снимака праћен је и неким проблемима а ово су најчешћи:

* Видео касете (VHS, Super8, miniDV) су оштећене или је траку немогуће померити услед дугог стајања;
* Током репродукције слика може да трепери, могућа је појава белих линија преко екрана или у неким деловима екрана.
* Квалитет се често може побољшати ако се трака неколико пута премота напред-назад пре него што се дигитализује.

### Додатне информације
Детаљније информације о дигитализацији видео записа могу се наћи у документу “Time Machine Organisation’s Video Digitization Pipeline”. Он садржи информације о видео форматима који нису горе описани, као што су Betacam и Betamax.
<a href="https://github.com/time-machine-project/requests-for-comments/blob/master/files/releases/RFC-0035/RFC-0035.md" target="_blank">github.com/time-machine-project</a>
