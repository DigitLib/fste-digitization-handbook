---
title: Конверзија у мање фајлове (димензије, формат…)
---
У зависности од софтвера за креирање дигиталних колекција, могу имати ограничену подршку за неке формате, углавном за аудио и видео формате. Пре него што почнете да конвертујете фајлове, проверите да ли су ти формати подржани.

Конверзија мастер фајлова у мање фајлове штеди простор у складишту, убрзава учитавање на Интернету и рад са њима. Ипак се ови фајлови приказују на екранима који имају мању резолуцију од резолуције конвертованих фајлова. Ако изузмемо 4K екране са резолуцијом од 3840х2160 пиксела, остали Full HD екрани су са резолуцијом од 1920х1080 или мање, тако да ће скенирана страница или фотографија димензија 2423х3325 пиксела бити приказана као веома велика на екрану.

Различита грађа се обрађује на различите начине. Штампани текст мора имати 300dpi како би се постигли бољи резултати за OCR, димензије страница варирају у зависности од њене физичке величине. Слободно можете комбиновати величину скенираних фајлова. За фотографије, мапе, слике и друге сличне материјале боље је имати веће димензије због детаља који се могу зумирати, није потребно 300dpi за OCR. Слике за веб се углавном конвертују у 72dpi или 96dpi.

Аудио грађа може се конвертовати у mp3 формат са већим бројем kbps (килобајта у секунди) максимум је 320kbps. Уз mp3 ту је FLAC формат, који има бољи квалитет, али веће фајлове. Неки софтвери за креирање дигиталних колекција препознају само WAV датотеке па ће бити потребно да аудио фајлови остану  у овом формату.

Видео материјали се складиште у mp4 формату.

Књиге и штампани текстови морају имати 300dpi због OCR-а, али не морају бити складиштени у великим димензијама.
